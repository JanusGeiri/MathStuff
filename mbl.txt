„Mér fannst bara fróðlegt að heyra í hon­um af því að menn hafa mikl­ar skoðanir á þess­ari sænsku leið en þegar maður ræðir við hann [And­ers Teg­nell] sér maður að hún er nú ekk­ert rosa­lega frá­brugðin þeirri ís­lensku,“ seg­ir þing­kon­an Sig­ríður Á. And­er­sen sem spjallaði við sótt­varna­lækni Svía í gær. Spjallið varð ríf­lega 20 mín­útna langt þar sem skiman­ir, fyr­ir­komu­lag á landa­mær­um og bólu­efni komu til tals. Hægt er að sjá það hér fyr­ir neðan en því var streymt beint á Face­book. Helstu lík­ind­in séu að reyna að halda skóla­starfi gang­andi eins og kost­ur er og áhersla sé lögð á ein­stak­lings­bundn­ar sótt­varn­ir. Í því sam­hengi má nefna að sam­kvæmt Teg­nell þá er tek­ist á við smit í skól­um með þeim hætti að ein­ung­is bekk­ir sem smit­in komu upp í séu send­ir heim í viku eða tvær. Mis­jafnt virðist hvernig tek­ist er á við þetta hér­lend­is. Í Snæ­lands­skóla var t.a.m. brugðið á það ráð að senda ein­ung­is þá ár­ganga þar sem smit­in komu upp heim á meðan all­ir nem­end­ur MR eru í fjar­kennslu út vik­una. „Ég veit ekki hvaða for­send­ur voru þar fyr­ir því að loka öllu og frá mín­um bæj­ar­dyr­um séð finnst mér þetta ekki koma til greina til lengri tíma,“ seg­ir Sig­ríður.    